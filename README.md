# Netacademia - Unity Advanced

https://app.netacademia.hu/Tanfolyam/2018unityhalad%C3%B3-unity-advanced

A képzés elején megismerkednünk a strukturált játékfejlesztéssel, mivel magasabb szinten már elkerülhetetlen a csapatmunka vagy éppen a verziókövetés. Ezután benézünk a motorháztető alá és kielemezzük a fizikai motort, illetve áttekintjük a 2018-as Unityban rejlő új képességeket és lehetőségeket. Legvégül pedig rátérünk a huszonegyedik században már alapelvárásnak számító social integráció ésmultiplayer játékmód megvalósítására, illetve a Unity backend szolgáltatásaira.

## A strukturált játékfejlesztés alapjai
Előadásunkat az assembly definíciók előnyeinek és használatának a megismerésével kezdjük, majd rátérünk a dependency injection koncepciójának a bemutatására.

## Keretrendszerek a Unityn belül
Megismerkedünk a Zenject és a StrangeIoC keretrendszerekkel.

## Munka csapatban
Sorra vesszük azokat a verziókezelő megoldásokat, amelyek a Unityvel kompatibilisek, és azokat, amelyek lehetővé teszik a folyamatos integrációt (Unity Cloud Build, Jenkins, Slack).

## Pillantás a motorháztető alá
Részletesen bemutatjuk a Unity fizikai motorját, a kamerakezelést és az audio mixert, majd pedig rátérünk a 2018-as Unity újdonságainak a bemutatására (scriptable render pipeline, shader graph, Unity hub).

## Hálózatkezelés a köbön
Az internetet manapság már nem csak arra használjuk, hogy a különböző multiplayer játékmódokat megvalósítsuk, hanem social media integrációra, REST API igénybevételére is. Ezek bemutatása után pedig rátérünk arra, hogyan valósíthatunk meg nagy teljesítményű, skálázható hálózati megoldásokat a Dark Rift segítségével.

## Unity felhőszolgáltatások
Nincs is szebb, mint amikor nem mindent magunknak kell megvalósítanunk egy játékban, hanem az általános funkciókat készre csomagolva kapjuk meg. Előadásunkban ezeket a szolgáltatásokat vesszük sorra (Unity Ads, Analytics, Performance Reporting, In-App Purchasing).

## Unity Backend-as-a-Service (BaaS) megoldások
Bemutatjuk a Unity Backend-as-a-Service megoldásait, utána pedig a tanfolyamot a GameSparks megismerésével zárjuk.



 


